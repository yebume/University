A féléves munkám célkitűzése a további önálló munkára való felkészülés és a megfelelő gyakorlat elsajátítása a digitális jelfeldolgozás témakörében volt. A munkám során megismerkedtem az LMS algoritmussal és az Adaptív vonaljavítóval. Az LMS algoritmus megértése létszükséges volt a továbbhaladáshoz, azt a MATLAB keretein belül is teszteltem, és megvalósítottam vele egy sávzáró szűrőt. Ezt követően már elkezdhettem foglalkozni az adaptív vonaljavítóval, melyet aztán egy digitális jelfeldolgozó kártyán is megvalósítottam. A teszteléshez a laboratóriumban lévő ADSP-21364-es kártyát, a jelen lévő oszcilloszkópot, zajgenerátort és hangszórókat használtam. A feladatom megoldását sikeresnek tekintem; rengeteg tapasztalattal és tudással lettem gazdagabb és a vonaljavítót is sikerült megvalósítanom, azonban további célkitűzésként szerepel a vonaljavító továbbfejlesztése szélessávú zaj esetén, illetve szükség lenne a megvalósított C nyelvű algoritmus átírásáraassembly nyelvre a gyorsabb működés érdekében.
